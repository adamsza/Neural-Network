VÁLLALKOZÁSI szerződés
mely létrejött egyrészről a
neve: Pápa Város Önkormányzata
székhelye: 8500 Pápa, Fő u. 12. 
mint megrendelő - a továbbiakban Megrendelő - 
másrészről
cég neve: Budapesti Kommunikációs és Üzleti Főiskola
székhelye: 1148 Budapest, Nagy Lajos király útja 1-9. 
cégjegyzékszáma: -
OM az.: F133842
adószáma: 18172636242 
mint Vállalkozó - a továbbiakban Vállalkozó - között alulírott napon és helyen az alábbi feltételekkel: 
Előzmény 
Megrendelő a jelen szerződés megkötése céljából „az ÁROP-1.A.2 jelű, „A polgármesteri hivatalok szervezetfejlesztése" című pályázat megvalósításához kapcsolódó szakértői tanácsadói és képzési szolgáltatások ellátása." tárgyában a közbeszerzésekről szóló 2003. évi CXXIX. tv. szerinti egyszerű közbeszerzési eljárást folytatott le, amelynek eredményeként a képzési szolgáltatások ellátása keretében Vállalkozót hirdette ki nyertesként, amelyre tekintettel a Felek - a szerződés megvalósításával kapcsolatos jogaik, kötelezettségeik rögzítése céljából -a jelen szerződést kötik meg. A következő megállapodásokat és nyilatkozatokat úgy kell tekinteni, mint amelyek a jelen szerződés elválaszthatatlan részét képező dokumentumok, és amelyek együttesen olvasandók és értelmezendők, nevezetesen: 
- a szerződő felek között létrejött jelen szerződés, - az ajánlattételi felhívás, - a Vállalkozó által tett nyertes ajánlat (a továbbiakban együttesen: szerződés) 
Az előbb említett dokumentumok egymást kiegészítik, és kölcsönösen magyarázzák. 1./ Szerződés tárgya 1.1.Megrendelő a jelen szerződés aláírásával megrendeli Vállalkozótól az ÁROP-1.A.2 jelű, „A polgármesteri hivatalok szervezetfejlesztése" című pályázat megvalósításához kapcsolódó képzési szolgáltatások ellátását. 
1.2. Vállalkozó kötelezi magát, hogy a képzési feladatok ellátását az ajánlatában foglaltak szerint, a Megrendelő által előírt határidőket szigorúan betartva, folyamatos rendelkezésre állásának biztosításával, a legmagasabb színvonalon végzi el. 